\section{Nuværende metoder til aktivitetsmåling}

Inden for det danske sundhedsvæsen, defineres fysisk aktivitet som værende en aktivitet, der forhøjer energiomsætningen. 
Dette betyder at alt mellem indkøb og gåture, til målrettet fysisk træning, kan defineres som værende fysisk aktivitet\citep{motionsraad2007, terkelsen2015}.

Som nævnt i \ref{sec:indledning} anbefaler Sundhedsstyrelsen et aktivitetsniveau på mindst 30 minutters motion af moderat intensitet hver dag. 
I forbindelse med dette, er moderat intensitet defineret som $40-59~\%$ af maksimal iltoptagelse, $64-74~\%$ af makspuls eller aktivitet, hvilket gør patienten lettere forpustet, uden at forhindre muligheden for samtale. 
Af ovenstående grunde, erklæres en patient fysisk inaktiv, hvis patienten er fysisk aktiv i mindre end $2,5$ timer om ugen \citep{motionsraad2007}.

I forbindelse med monitorering af patienters aktivitetsniveau i forbindelse med besøg ved praktiserende læge, kan mængden af fysisk aktivitet bestemmes med udgangspunkt i flere forskellige undersøgelsesmetoder \citep{motionsraad2007}. 
Måden, hvorpå aktiviteten monitoreres, kan opdeles i to kategorier: objektiv og subjektiv \citep{motionsraad2007, adamo2009}. 
 
%% Subejtiv metoder - Overordnet

En almindelig subjektiv metode, der anvendes, er selvudfyldt dokumentation, der typisk giver et indblik i typen af aktivitet, intensitet, hyppighed samt tidsperiode for hver enkelt aktivitet \citep{adamo2009}. Dertil er der forskellige måder at dokumentere denne fysiske aktivitet - f.eks. aktivitetslog, aktivitetsdagbog eller spørgeskema \citep{adamo2009}. 

%% Subjektive metoder - Konkrete beskrivelser

Spørgeskemaer tager udgangspunkt i faste spørgsmål omhandlende patientens fysiske aktivitet i løbet af dagligdagen \citep{muller2009}. 
Disse omhandler blandt andet transport til og fra arbejde, motionsvaner, tid brugt foran eksempelvis computer eller TV samt ønsker om eventuelle ændringer af patientens aktivitetsvaner \citep{motionsraad2007, vestergaard2012}. 

Alternativt anvendes aktivitetsdagbøger for at opnå en mere fyldestgørende indsigt i patientens aktivitetsmønster \citep{motionsraad2007,muller2009}. 
Dagbogen fungerer som en logbog, hvori den primære aktivitet siden sidste notation, nedskrives med bestemte intervaller. 
Denne monitoreringsmetode giver et indblik i patientens fysiske aktivitet gennem dagen, men er også mere tidskrævende at anvende for patienten.\citep{motionsraad2007}

%% Subjektive metoder - Overordnet ulemper 

Subjektive metoder anvendes især grundet af deres lave omkostning, ofte lave byrde for patienten, samtidigt med at de er velegnede til dokumentation af diversiteten i forhold til, hvilken fysisk aktivitet, der er ydet \citep{adamo2009}.

Da det er en subjektive dokumentationsmetoder, har patienter en tendens til enten at over- eller undervurdere mængde eller intensitet af deres ydede fysiske aktivitet \citep{adamo2009}. 
Et studie oplyser at $72~\%$ af patienter, af alderen 19 eller derunder, overestimerer deres fysiske aktivitet ved selvudfyldelse, i forhold til aktiviteten målt med objektiv/direkte aktivitetsførelse (accelerometer, pedometer, og lignende.) \citep{adamo2009}.

Denne type aktivitetsførelse forbindes dog med en fejlrepræsentation i forhold til den reelle fysiske aktivitet. 

Problematikken er således at de subjektive metoder ikke altid er i stand til at repræsentere den reelle fysiske aktivitet, selvom metoderne anses som værende valide \citep{pedersen2011, motionsraad2007}. 

%%%%%%%%%%%%%%%%%%%%%%%%%%%%%%%%%%%%%%%%%%%%%%%

Som et led i behandling af visse kronikere, såsom overvægtige eller diabetespatienter, kan også udleveres skridttællere, der benytter accelerometre til at registrere fysisk aktivitet som gang eller løb \citep{muller2009, jensen2012, snorgaard2010}. 
Accelerometret vil give et mere beskrivende overblik af patientens daglige aktivitetsniveau end spørgeskemaer og dagbøger, grundet muligheden for at monitorere kontinuert gennem længere tid, uden at være tidskrævende og dermed til gene for patienten. 
Der opstår dog komplikationer i forbindelse med anvendelsen, da accelerometre i form af skridttællere ikke er i stand til at måle forskellige former for aktiviteter udover gang og løb. 
Af den grund anvendes disse kun til at danne et billede af, hvor meget tid patienten bruger på generel bevægelse. \citep{motionsraad2007}