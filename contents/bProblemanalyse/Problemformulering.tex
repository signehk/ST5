\section{Problemformulering}

%Her vil være en opsummering af problemanalysen, for at tydeliggøre hvorfor problemformuleringen lyder som følgende:

Det er påvist, at mange sygdomsramte personer har gavn af fysisk aktivitet som en behandling eller en metode til at forebygge sygdomsprogression, samt at fysisk inaktivitet kan være en faktor i forbindelse med udviklingen af flere sygdomme \citep{motionsraad2007,pedersen2011}
Af denne grund vælges der at tage udgangspunkt i hypertension, som 20 \% af befolkningen i Danmark lider af, da fysisk inaktivitet øger risikoen for hypertension, og da motion har en blodtrykssænkende effekt \citep{pedersen2011,olsen2015}. 

Det ønskes at begrænse antallet af non-farmakologiske behandlinger og viderendelser fra almen praksis til hypertensionsklinikker og dermed spare sundhedsvæsenet penge samt forbedre hypertensive patienters livskvalitet. Så vidt muligt bør denne begrænsning ske gennem forbedringer i behandlingsmetoderne hos den praktiserende læge, ved at skabe større mulighed for monitorering af hverdagsvaner såsom fysisk aktivitet, så behandlingen sker non-farmakologisk.

Den nuværende subjektive målemetode er ikke altid i stand til at repræsentere den reelle fysiske aktivitet, da patienter har tendens til at overvurdere mængde eller intensitet af deres ydede fysiske aktivitet \citep{motionsraad2007,pedersen2011,adamo2009}. Alternativt kan benyttes objektive målemetoder til et mere konkret og upartisk indblik i patienters aktivitetsmønstre. 

Det vælges herunder at fokusere på Fitbit Flex armbåndet til aktivitetstracking, da denne teknologi fremstår med færrest ulemper jævnfør \autoref{sec:prob_sammenfatning} og \autoref{sec:afgraensning_tek}, hvilket leder frem til den valgte problemformulering: 

%\textit{Hvilke effekter vil implementeringen af aktivitetsarmbånd til registrering og objektivisering af fysisk aktivitet hos hypertensive patienter have i den almene praksis?}

\begin{center}
\textit{Hvilke påvirkninger vil implementeringen af Fitbit Flex i den almene praksis til registrering og objektivisering af fysisk aktivitet have hos hypertensive patienter i sundhedssektoren?}
\end{center}