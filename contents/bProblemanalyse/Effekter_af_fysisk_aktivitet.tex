\subsection{Effekter af fysisk aktivitet}\label{sec:effekterafaktivitet}
Fysisk aktivitet påvirker kroppens fysiologiske tilstand på mange måder, herunder kan det i forskellige grader forbedre blandt andet immunforsvar, lungefunktion, blodtryk, muskelstyrke og udholdenhed samt kroppens bevægelighed og vægt. Desuden bemærkes en forbedring af glukosetransport til muskelcellerne, hvilket medfører, at insulinniveauet er lavere hos folk, der udfører regelmæssig fysisk aktivitet \citep{andersen2001, martini2015}. Dette betyder, at forskellige sygdomme, der relateres til nogle af de førnævnte fysiologiske funktioner, kan påvirkes ved fysisk aktivitet.

Flere studier indikerer, at fysisk aktivitet kan have en forebyggende effekt på forskellige folke- og livsstilssygdomme \citep{warburton2010}. Nogle af disse folke- og livsstilssygdomme er muskel- og skeletlidelser, stress samt en række kredsløbssygdomme såsom hjertekarsygdomme, hypertension, overvægt og type-2 diabetes. Foruden disse sygdomme forebygger fysisk aktivitet også nogle kræfttyper, herunder tyktarmskræft og brystkræft. For visse aldersgrupper har fysisk aktivitet yderligere effekter. Eksempelvis reducerer eller udskyder aktivitet det aldersrelaterede tab i funktionsevne, der forventes med alderen. Risikoen for apopleksi og islæmisk hjertesygdom nedsættes samtidigt som følge af fysisk aktivitet hos ældre \citep{pedersen2011,
warburton2010}. 

Fysisk aktivitet kan ligeledes være medvirkende til at forebygge psykiske lidelser som depression, angst og demens \citep{pedersen2011}. De psykologiske påvirkninger kan skyldes, at endorfinkoncentrationen i blodet øges ved fysisk aktivitet. Endorfiner virker som kroppens egen produktion af morfinlignende stoffer \citep{kessing2016}. Større overskud, mere selvtillid samt bedre social trivsel er også ofte en effekt af fysisk aktivitet \citep{sundhedsstyrelsen2006}. 


Derudover kan et lavt fysisk aktivitetsniveau relateres til fald i knoglemineraltæthed, som kan føre til osteoporose, og risikoen for fald. Påbegyndelse af fysisk aktivitet i ung alder kan forebygge osteoporose, hvor aerob træning har en positiv effekt på knoglemineraltætheden. Endividere har studier vist fysisk aktivitet sænker hastigheden af knoglemineral tab med alderen \citep{sundhedsstyrelsen2006}. 


Fysisk aktivitet kan til mange af de ovennævnte fysiske og psykiske sygdomme fungere som en del af behandlingen, eksempelvis i samspil med farmakologisk behandling. Type-2 diabetikere og hypertensive er eksempler på patientgrupper, hvor fysisk aktivitet ofte er en del af behandlingsforløbet, og graden af lidelsen har betydning for, om fysisk aktivitet og andre livsstilsændringer er den primære behandling eller, om behandlingen skal kombineres med medicin. Ved behandling af visse sygdomme eller tilstande skal der tages hensyn til, hvilken form for fysisk aktivitet, der egner sig til forskellige patientgrupper, da det ellers kan være skadeligt. Nogle af disse patientgrupper er eksempelvis artrosepatienter, der specielt skal undgå overbelastning af led, eller gravide, som skal undgå fysisk aktivitet, hvor uventede stød kan forekomme \citep{pedersen2011,andersen2001}.
