\section{Fysisk aktivitet}

I det danske sundhedsvæsen defineres fysisk aktivitet som værende en aktivitet, der forhøjer energiomsætningen. Dette betyder, at alt fra indkøb og gåture til målrettet fysisk træning, kan defineres som værende fysisk aktivitet \citep{motionsraad2007, terkelsen2015}.

Som nævnt i \ref{sec:indledning} anbefaler Sundhedsstyrelsen et aktivitetsniveau på minimum 30 minutters motion af moderat intensitet hver dag. I forbindelse med dette, er moderat intensitet defineret som $40-59~\%$ af maksimal iltoptagelse, $64-74~\%$ af makspuls eller som et aktivitetsniveau, der gør patienten lettere forpustet, uden at forhindre muligheden for samtale \citep{motionsraad2007}. 

Definitionen af både fysisk aktivitet og inaktivitet varierer afhængigt af, hvilken sundhedsinstans, der har opstillet definitionen. Center for Disease Control and Prevention (CDC) i USA anbefaler mindst $30$ minutters moderat arbejdsintensitet, såsom rask gang eller havearbejde, $5$ dage om ugen, eller $20$ minutters aktivitet af høj intensitet $3$ dage om ugen. Samtidig definerer CDC forskellige niveauer af fysisk inaktivitet, hvor det første er utilstrækkelig fysisk aktivitet med mellem $10$ minutters aktivitet om ugen, op til det anbefalede niveau. Under dette niveau er inaktivitet, der defineres som mindre end $10$ minutters fysisk aktivitet om ugen \citep{motionsraad2007,sif2012}.

Sundheds- og sygelighedsundersøgelsen definerer fysisk inaktivitet ud fra et enkelt spørgsmål, vedrørende den mest passende beskrivelse af patientens fritidsaktiviteter. Her indeholder $3$ af $4$ svar forskellige niveauer af aktivitet fra flere hårde træningspas om ugen til let aktivitet 4 timer hver uge. Besvarer patienten spørgsmålet med fjerde svarmulighed, "Læser, ser på fjernsyn eller har anden stillesiddende beskæftigelse.", kategoriseres patienten som fysisk inaktiv \citep{motionsraad2007,sif2012}.

Både Sundhedsstyrelsen og World Health Organization (WHO) definerer fysisk inaktivitet, som værende mindre end $2,5$ timers fysisk aktivitet om ugen. Af denne grund vælges det i projektet, at tage udgangspunkt i Sundhedsstyrelsen og WHO's definition af fysisk inaktivitet, når begrebet omtales senere i projektet \citep{motionsraad2007}.