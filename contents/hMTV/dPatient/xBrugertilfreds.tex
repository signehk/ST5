\section{Brugertilfredshed}

Et vigtigt element ved indførelse af ny teknologi er brugertilfredsheden, og denne har stor betydning for virkningen af den nye teknologi. En lav brugertilfredshed i forbindelse med anvendelse af aktivitetsarmbånd, vil resultere i lavere anvendelsesprocent, hvilket betyder, at teknologien ikke vil give lægen et fyldestgørende indblik i patientens aktivitetsmønster.

\subsection{Brugerbedømelse af Fitbit Flex}

For det valgte aktivitetsarmbånd, Fitbit Flex, er det fundet, at armbåndet ikke scorer højest, hvad angår tilfredsheden vedrørende egenskaber for armbåndet. I undersøgelsen \citetalias{kaewkannate2016} har forsøgspersonerne anvendt fire forskellige aktivitetsarmbånd i en uge, hvorefter de er bedømt på en skala fra $1$ til $5$. Blandt fordele ved Fitbit Flex, kan der blandt andet nævnes, at forsøgspersonerne er tilfredse med det strømlinede design, at applikationens brugerflade er farverig, sjov og nem at bruge, samt at det er vandafvisende. Ulemperne inkluderer blandt andet langsom synkronisering og problemer med tracking af gang på trapper \citep{kaewkannate2016}.

\begin{figure}[H]
	\centering
	\includegraphics[width=0.6\textwidth]{figures/FeatureSatisfaction2}
	\caption{Sammenligning af tilfredsheden vedrørende aktivitetsarmbåndenes egenskaber \citep{kaewkannate2016}.}
	\label{fig:FeatureSatisfaction}
\end{figure}

På \autoref{fig:FeatureSatisfaction} ses det, at Fitbit Flex's bedømmelse ligger omkring midten af tilfredsheds-skalaen anvendt i førnævnte studie. Dette betyder, at brugerne finder Fitbit Flex lettere anvendeligt og tilfredsstillende hvad angår synkronisering, brugerflade og batteritid, mens det bedømmes som moderat anvendeligt og tilfredsstillende vedrørende hardware design og brugervenlighed \citep{kaewkannate2016}.

\begin{figure}[H]
	\centering
	\includegraphics[width=0.6\textwidth]{figures/FunctionSatisfaction2}
	\caption{Sammenligning af tilfredsheden vedrørende aktivitetsarmbåndenes funktioner \citep{kaewkannate2016}.}
	\label{fig:FunctionSatisfaction}
\end{figure}

Funktionaliteten er bedømt på \autoref{fig:FunctionSatisfaction}. Her er Fitbit Flex bedømt mellem lettere og moderat anvendeligt og tilfredsstillende ved optælling af skridt, søvnmåling og afstandsmåling. Alle armbånd er bedømt som meget lidt til lettere anvendeligt og tilfredsstillende i forbindelse med kostanalyse- og opmåling \citep{kaewkannate2016}.

\subsection{Anvendelse af aktivitetstracker i hverdagen}

For at opnå forståelse for patientens oplevelse ved brug af aktivitetstrackere i hverdagen, tages udgangspunkt i studierne \citetalias{mercer2016} af \citeauthor{mercer2016} og \citetalias{rapp2016} af \citeauthor{rapp2016}. Det førstnævnte studie undersøger implementeringen af aktivitetstrackere til motionsmonitorering af kronisk syge over 50 år, hvor forsøgspersonerne tester en simpel skridttæller og fire aktivitetstrackere, for til sidst at bedømme forskellige aspekter ved anvendelse af disse. I det andet studie undersøges, hvordan forsøgspersoner uden tidligere erfaring med aktivitetstrackere oplever at måle deres aktivitetsniveau \citep{mercer2016, rapp2016}.

Forsøgspersonerne i \citeauthor{mercer2016} havde en gennemsnitsalder på $64$ år, hvor den yngste var $52$ og den ældste $84$, hvor alle var diagnosticeret med kroniske sygdomme, som blandt andet diabetes, vaskulære sygdomme eller gigt, hvorfor dette passer med den forventede målgruppe for patienter med hypertension. I studiet blev det fundet, at der var højere tilfredshed blandt forsøgspersonerne ved anvendelse af aktivitetstrackere frem for almindelige skridttællere, hvor skridttælleren i gennemsnit scorede $55,7$, mens aktivitetstrackerne scorede mellem $62,9$ og $67,6$ ud af $100$. Samtidig blev forskellige aspekter af brugertilfredsheden med aktivitetstrackerne og skridttælleren undersøgt, hvorigennem det blev fundet, at aktivitetstrackerne scorede højere i samtlige test vedrørende større opmærksomhed på egen aktivitet og brugervenlighed. Det eneste område hvor skridttælleren havde en fordel, var ved spørgsmål omhandlende tilkobling til anden teknologi, hvor de ældre manglede enhederne, som aktivitetsarmbåndene skulle kommunikere med ved dataanalyse \citep{mercer2016}.

Førnævnte resultater giver en indikation om, at valget af aktivitetstracker ikke er lige så vigtigt som det at give større mulighed for nem dataoverførsel og større indblik i data, der er relateret til aktivitetsmønsteret ved anvendelse af en hvilken som helst aktivitetstracker, frem for at indtaste data manuelt fra en skridttæller \citep{mercer2016}.

Af samme studie blev det samtidig fundet, at deltagerne mente, at brugen af aktivitetstrackere motiverede dem til mere aktivitet og gav større opmærksomhed omkring eget aktivitetsmønster. Patienterne blev samtidig spurgt, hvorvidt de mente trackerne var sygdomsbehandlings- eller underholdningsteknologi, hvor størstedelen fandt det brugbart i sundhedsmæssige sammenhænge. I starten af studiet var forsøgspersoner, som ikke brugte smartphone eller tablet i hverdagen, i tvivl om hvorvidt de kunne deltage i studiet, men det blev fundet, at disse personer ofte havde færrest problemer med tilvænning ved brugen af ny teknologi. Størstedelen af problemerne opstod grundet manglende instruktioner til teknologien, frem for anvendelse når forsøgspersonerne først havde fået en forståelse for funktionen \citep{mercer2016}.

Denne motivationsfaktor bliver også nævnt i \citeauthor{rapp2016}, hvor et Jawbone Up armbånd er båret i en længere periode ($10$ dage til $1$ måned). Her mener over halvdelen af de $14$ forsøgspersoner i alderen $19$ til $50$ med et gennemsnit på $31,9$ år, at aktivitetsarmbåndet kan hjælpe til at forbedre aktivitetsvanerne under anvendelse. Her findes det også, at forsøgspersonerne stoppede med at anvende Jawbone armbåndet som følge af besværet ved upload af data, hvilket ikke passede ind i deres livsstil. Samtidig manglede forsøgspersonerne fastsatte mål, intuitive datarepræsentationer og opsummering af de målte data, for at motivationen til livsstilsændring blev konstant \citep{rapp2016}.

Med udgangspunkt i \citeauthor{mercer2016} antages det, at patienter med hypertension vil have gode chancer for at forøge deres aktivitetsniveau ved implementering af aktivitetstrackere som et led i behandlingen. Dette skyldes, at den ældre del af målgruppen finder aktivitetstrackere mere motiverende end skridttællere, som følge af den forbedrede mulighed for at observere eget aktivitetsmønster mere detaljeret og nemmere, gennem digital overførsel af data, frem for manuel indtastning af resultater fra skridttællere. Samtidig er det også fundet, at en vigtig faktor i implementeringen, er grundig instruering ved opstart af anvendelsen, så patienterne hurtigst muligt får et indblik i, hvordan aktivitstrackeren og brugerfladen i de tilhørende applikationer fungerer. Ud fra \citeauthor{rapp2016} findes det, at brugerflade, datarepræsentation og opstilling af nye mål har en betydning for motivationen til kontinuert ændring af livsstil, hvorfor fastsættelse af mål i samråd med lægen eller gennem den tilknyttede applikation potentielt kan forbedre brugeroplevelsen.


\subsection{Effekt af anvendelse af Fitbit Flex}
Hypertensive patienters anvendelse af Fitbit Flex kan have forskellige virkninger på patienter og deres holdning til fysisk aktivitet, og det kan desuden påvirke forholdet mellem patient og læge.

Der er ikke fundet tal, der direkte viser sammenhængen mellem anvendelse af aktivitetsarmbånd og effekten af dette, så det er usikkert, hvor mange patienter, der reelt vil have en positiv effekt af anvendelse af Fitbit Flex. Ud fra forskellige studier kan det estimeres, hvordan patienter med hypertension vil påvirkes ved implementering af aktivitetsarmbånd som en del af behandlingen.

Der er en række studier, blandt andet studiet af \cite{mercer2016}, som også nævnes i afsnit \autoref{sec:anvendelse}, der indikerer, at brugen af aktivitetsarmbånd kan give motivation til en mere aktiv hverdag. Det nævnes i studiet, at anvendelsen af aktivitetsarmbåndet giver brugeren bevidsthed om egen sundhed og aktivitetsniveau, hvilket i nogle tilfælde kan medføre et øget aktivitetsniveau. 

Testpersonerne, der deltog i studiet, blev, ved anvendelse af en likert skale, spurgt om, hvorvidt de følte, at aktivitetsarmbånd hjalp dem med at blive mere aktive. Til dette bliver der i gennemsnit givet et neutralt svar, således at der hverken var uenighed eller enighed om, at aktivitetsarmbånd medførte øget aktivitetsniveau hos den enkelte \citep{merver2016}. Idet dette er den gennemsnitlige holdning, kan det antages, at halvdelen af testpersonerne (???) har givet et svar, der er positivt, så disse personer i forskellig grad oplevede, at aktivitetsarmbånd havde en positiv effekt på deres aktivitetsniveau. (JEG ER IKKE SIKKER PÅ OM DET HER ER RIGTIGT – OM MAN KAN GØRE SÅDAN?  HVIS NU MAN ANTAGER AT DATAEN ER NORMALFORDELT? DE KAN JO OGSÅ ALLE HAVE SVARET 3 PÅ SKALA FRA 1-5?)

Studiet konkluderer, at der er potentiale i at anvende aktivitetsarmbånd til at forbedre kronikeres motionsvaner. Desuden nævnes det, at implementering af aktivitetsarmbånd i sundhedssektoren ville kunne forbedre relationen mellem patient og læge, da det kan hjælpe lægen med at give patienten et bedre indblik i og bedre vejledning om patientens fysiske sundhed og vigtigheden af det \citep{mercer2016}. 
Et studie af \citep{nelson2016} har undersøgt sammenhængen mellem anvendelse af aktivitetsarmbånd og testpersonens følelse af ”health empowerment”, hvor det konkluderes, at forskellige egenskaber, såsom muligheden for at være en del af et fællesskab via en app og den feedback aktivitetsarmbåndet giver, har en positiv indflydelse på brugerens følelse af ”health empowerment”. Det faktum, at testpersonerne blev monitoreret havde dog ingen virkning på følelsen af ”health empowerment”, hvilket ifølge studiet kan skyldes, at monitorering associeres med negative konsekvenser, såsom invasion af privatlivet.
Studiet finder ligeledes, at jo større en brugers følelse af ”health empowerment” er, des mere tilskyndes engageres denne til at opnå sine opstillede mål. Det påpeges dog i studiet, at testpersonernes generelle engagement til at opnå opstillede mål, var lavere end det er set i andre studier. Dette kan skyldes, at testpersonerne i dette studie ikke fik opstillet generelle mål for deres fysiske aktivitet, hvorimod testpersoner i andre studier skulle forsøge at nå mål opstillet af eller i samarbejde med andre. 

- Nogle folk er motiveret. Nogle føler selv at det hjælper på deres sundhed. Kan få folk til at engagere sig mere i at opnå opstillede mål (måske mål opstillet sammen med læge, så det ikke er helt egne mål).  antage, at det vil have positiv på nogle patienter. Kilder siger desuden at kun patienter der er ”motiveret” til det kommer i non-farmakologisk behandling. 

\citep{nelson2016}: http://www.sciencedirect.com.zorac.aub.aau.dk/science/article/pii/S0747563216302369 
