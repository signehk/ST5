\section{Patientkriterier for tildeling af aktivitetsarmbånd}

Det vil være fordelagtigt at definere nogle kriterier, som patienten vil skulle overholde for at få tildelt et aktivitetsarmbånd til monitorering af fysisk aktivitet til hypertensive patienter. Dette gøres for at indskrænke gruppen af patienter for at sikre, at aktivitetsarmbåndene gives til patienter, der vil få mest gavn af denne form for ekstra monitorering, så omkostningseffektiviteten holdes så lav som muligt.

Dette kan eksempelvis defineres ud fra graden af fysisk inaktivitet, tendens til overvurdering/estimering af egen fysisk aktivitet og patienter med høj risiko for udvikling af hypertension eller følger til hypertension. 

Disse kriterier kunne være, at patienten er fysisk inaktiv ud fra definitionen i \autoref{sec:fys_inaktivitet}, at egen læge vurderer, at patienten overestimerer mængden af fysisk aktivitet, som de dyrker til dagligt, eller at egen læge vurderer, at patienten har høj sandsynlighed for at udvikle symptomer på hypertension eller følger til tilstanden, der vil forringe patientens livskvalitet. Dette vil indskrænke gruppen af patienter, der vil få udleveret et aktivitetsarmbånd til de, der vil få mest gavn af brugen af armbåndet. 