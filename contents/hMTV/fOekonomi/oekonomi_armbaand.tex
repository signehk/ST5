\section{Omkostninger ved implementering af Fitbit Flex} \label{sec:armbaand_omkost}

Implementering af Fitbit Flex til patienter, som lider af hypertension, vil kunne medføre og antageligvis ændre de økonomiske udgifter i både den primære og sekundære sundhedssektor. I den primære sundhedssektor, som består af de praktiserende læger som behandlere, er det relevant at belyse de direkte omkostninger, der vil kunne forekomme i forbindelse med indkøb og implementering af teknologien, samt de indirekte omkostninger i form af, hvordan både den primære og sekundære sektor påvirkes i tilfælde af, at teknologien har en gavnlig effekt for patienterne. Hertil skal det overvejes, om teknologien skal være betalt af det offentlige, eller om den skal være brugerbetalt. 

\subsection{Direkte omkostninger} \label{sec:dir_omkost}
De direkte omkostninger er alle  udgifter, som relaterer til teknologien for eksempel ved indkøb af Fitbit Flex, implementering og brug i den almene praksis.  
Indkøbsprisen for et Fitbit Flex-armbånd er $749$ kr. hvis det købes gennem producentens hjemmeside. Dette beløb dækker over de omkostninger, der vil være tilknyttet til privat køb. 
Ved køb gennem sundhedssektoren betragtes dette som et virksomhedskøb, hvortil der ikke pålægges momsafgifter, hvilket udgør $20~\%$ af den opgivne pris. 
Der kan eventuelt indgås købsforhandlinger hos producenten, hvortil aftale om yderligere besparelse kan besluttes ved køb af større parti af produktet. Hvis produktet købes gennem sundhedssektoren, vil betaling af produktet med offentlig økonomisk støtte være mest hensigtsmæssig, da udstyret antageligvis kun vil blive udlånt til patienterne i over en periode og derefter leveret tilbage, hvorefter det kan genbruges af andre patienter. Det kan være fordelagtigt at indføre en testperiode, hvor en praksis indkøber et parti af produktet og efterfølgende følger op på patienterne før, der købes et endeligt antal af produktet for at sikre effekten. 

Udgifter, der kan være forbundet med en implementering, er efteruddannelse af personale som teknologien kommer til at berøre. Efteruddannelsesfonden stiller årligt $13.000$ kr. til rådighed \citep{vedsted2005}. Efteruddannelse af personale beskrives ligeledes i \autoref{sec:efteruddannelse}.   
Ved anvendelse af Fitbit Flex vil der opstå udgifter, der relaterer sig til udlån og introduktion af aktivitetsarmbåndet til patienterne. Til at bedømme omkostningerne forbundet ved brug af Fitbit Flex, tages der udgangspunkt i honorartabellen fra PLO \citep{honorartabel2016}. Tabellen er et opslag over, hvilke honorarer der kan gives praktiserende læger ved forskellige ydelser.
Da der ikke forekommer nogle direkte omkostninger i forhold til udlån og introduktion af aktivitets armbånd, sammenlignes der i stedet med udgifterne ved hjemmeblodtryksmåling. Udlevering af og introduktion til udstyr til hjemmeblodtryksmåling vil typisk forekomme ved en konsultation, hvorfor der også vil blive lagt honorar til dette. Honoraret for en konsultation ligger på $137,83$ kr. som tidligere nævnt i \autoref{sec:nuv_primaer}. Udlån og instruktion af hjemmeblodtryksmåler har et honorar på $141,68$ kr. hvilket vurderes at være sammenligneligt med et aktivitetsarmbånd, da det cirka omfatter de samme procedurer, dette kan eventuelt forekomme flere gange efter behov hos patienterne. Dette er et samlet honorar på $279,51$ kr. Hvis patienten bliver i tvivl om brugen af aktivitetsarmbåndet eller har flere spørgsmål, vil en telefonkonsultation være relevant at medtage; honoraret per telefonkonsultation er på $26,99$ kr.

\subsection{Indirekte omkostninger} \label{sec:indir_omkost}
De indirekte omkostninger vil typisk være de omkostninger, som er relateret til medicinforbrug, adminstration, samt forbedringer ved patienternes helbred som resultat af teknologien. 
Som det fremgår af \autoref{sec:primaer_sektor_omkostninger} udleveres $563$ milioner DDD af det mest populære blodtrykssænkende medicin fra apoteket. Hvis implementeringen af aktivitetsarmbånd har en positiv virkning på patienternes helbred, og dermed blodtryk, i og med, at de dyrker mere motion og får en sundere livsstil, vil der kunne skæres ned på behovet for medicin nødvendig for at behandle patienterne. Omkostningerne for disse DDD, vil dermed også kunne reduceres. Yderligere vil bivirkninger ved medicinen reduceres, hvilket vil øge patienternes livskvalitet, lette presset for behandlerne og forebygge bivirkningsrelaterede indlæggelser. 
Videresendelser af hypertensive patienter til den sekundære sektor vil ligeledes kunne blive reduceret, hvorfor patienterne kan forblive i et forløb som kun vedrører den primære sundhedssektor.   %\textbf{Det bliver lidt "punktet", det skal måske lige omformuleres lidt så der kommer et bedre flow i teksten :) }

\begin{comment}
Hvad koster et Fitbit Flex? 
Hvilke besparelser tilbydes der så sundhedsektoren? 

Hvad koster det så at introducere patienterne til teknologien? 
	Hvad dækker den her introduktion minimum over, for at kunne anvende armbåndet? (Anvendelse af app og hvordan den skal oplades.)
	
Hvad koster det hvis de har spørgsmål vedr. teknologien? 


%Diskussion orienteret 
Langsigtet omkostninger - hvis behandlingen hjælper/ikke hjælper
- Besparelser vedr. medicinering 
- Besparelser vedr. ambulant forløb 
- Forebyggelse af behandlingsresistent hypertension = $$$$



EVT: Dags-takster i sekundær sektor (Ambulant).



En model i almen praktsis for implementeringen af aktivitetsarmbånd?

Honorartabel = \citep{honorartabel2016}
\end{comment}