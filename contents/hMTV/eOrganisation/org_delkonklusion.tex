\section{Delkonklusion}
Implementeringen af Fitbit Flex i den almene praksis vil medføre organisatoriske ændringer, som vil lede til forskellige konsekvenser. Fitbit Flex vil betegnes som værende et non-farmakologisk behandlingsredskab, og teknologien vil blive anvendt i relation til livsstilsændring under forskellige grader af hypertension. Implementeringen af Fitbit Flex anses som værende lignende implementeringen af hjemmeblodtryksmåling, hvor patienter låner et apparat med hjem til monitorering efter at have blevet introduceret til dette via egen læge.

I relation til aktørerne, der påvirkes af implementeringen, vil det være nødvendigt, at personalet i de almene praksisser får kendskab til Fitbit Flex-armbåndet og anvendelsen af dette. Dette involverer en efteruddannelse af de praktiserende læger, for at kunne håndtere og tolke information, der registreres fra armbåndet, så det er anvendeligt i forbindelse med monitorering af fysisk aktivitet til behandling af hypertension. Efteruddannelse af læger i almen praksis kan varetages af Efteruddannelsesfonden, der kan dække udgifter i denne forbindelse, hvis kriterierne hertil opfyldes.

Dertil vil nye arbejdsopgaver involvere instruktion af patienterne i anvendelsen af Fitbit Flex, således patienterne selvstændigt kan anvende armbåndet i dagligdagen. Yderligere vil nye arbejdsopgaver bestå af aflæsning af data fra armbåndet, hvorfra lægen skal vurdere patientens fremtidige behandlingsforløb. I den sekundære sundhedssektor vil et muligt resultat af et forøget aktivitetsniveau være en reduktion i antallet af patienter, og dermed et fald i arbejdsopgaver. 

Mulige interessenter til teknologien kan være læger i den primære sektor, da undersøgelser viser, at læger ønsker større involvering i de hypertensive patienters motions- og aktivitetsvaner. Hertil vil Fitbit Flex være i stand til at oplyse patientens aktivitetsniveau, og dermed give et bedre vurderingsgrundlag for lægerne. Læger og personale i den sekundære sektor, som administreres af de danske regioner, vil også være mulige interessenter, da teknologien kan muliggøre, at færre patienter henvises dertil, hvorved de kan bruge de sparede midler på andre områder. 
Hypertensive patienter vil ligeledes kunne have interesse i implementeringen af Fitbit Flex, da dette kan resultere i en reduktion eller udskydelse af risikofaktorer ved hypertension.  





\begin{comment}

% Disposition 

Kan implementeres på samme vis som hjemmeblodtryksmåling. 
Implementeringen kan antages at lede til en reduktion af patienter ‘i primær og sekundær sektor/påvirke samspillet mellem primær og sekundær sektor’, da korrekt vejledning omkring motion kan reducere følgevirkningerne ved hypertension. 
Personale: For korrekt vejledning skal personale i den almene praksis oplæres i at forstå data fra armbåndet, og være i stand til at introducere patienter at anvende armbåndet.
\end{comment}