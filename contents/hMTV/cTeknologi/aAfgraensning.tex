\subsection{Teknologiafgrænsning}

Igennem en undersøgelse af hvilke funktioner, der vil være relevante i forbindelse med aktivitetstracking, opstilles krav som udgangspunkt for valget af den endelige teknologi. Kravene til funktion vil blive stillet ud fra den primære aktivitetsform hos patientgruppen, således trackeren er optimeret til netop denne aktivitetstype.

I Danmark stiger prævalensen af hypertension med alderen. Det ses blandt andet, at der kun er $1~\%$ af de $20-29$ årige, som lider af hypertension, mens omkring $69~\%$ af de $80-89$ årige har sygdommen \citep{olsen2015}. Som følge af den forøgede risiko for hypertension i sammenhæng med alderen, vil den primære anbefalede fysiske aktivitet for ældre over $65$ år, være $30$ minutters aktivitet med moderat intensitet om dagen og mindst $2$ gange $20$ minutters muskelstyrkende eller konditionsforøgende aktivitet om ugen \citep{pedersen2011}.

Hos ældre anses gang over $6$ km/t som konditionsforøgende aktivitet, og gang med $4-5$ km/t som moderat aktivitet. Med udgangspunkt i foregående, samt Sundhedsstyrelsens anbefalinger i 'Fysisk Aktivitet - Håndbog om forebyggelse og behandling' at tage udgangspunkt i gangregistrering med mulighed for udvidelse til svømning og cykling \citep{pedersen2011}.

\subsubsection{Krav til funktionalitet}

Såfremt trackingenheden skal anvendes i hverdagen, er det vigtigt, at den er kompakt og bærbar, samt at den ikke har behov for opladning på daglig basis. Som følge af at den primære aktivitet for patientgruppen er gang, er det vigtigt, at enheden kan måle dette præcist, således målingerne kan anvendes som valide data. 

Da Sundhedsstyrelsen også anbefaler svømning og cykling, hvis patienten har mulighed for dette, vil det være relevant men ikke påkrævet, at trackingenheden har mulighed for at måle denne type aktivitet. Registrering af disse aktiviteter kræver både vandtæthed og GPS eller mulighed for kommunikation med en ekstern cykelcomputer på patientens cykel. Sidst er det også et krav at trackeren nemt kan bæres i hverdagen, hvorfor det vælges at afgrænse til aktivitetsarmbånd.

\subsubsection{Valg af aktivitetsarmbånd}

For at finde den mest optimale aktivitetsarmbånd til formålet, tages der udgangspunkt i studier, som har undersøgt præcisionen af forskellige aktivitetsarmbånd ved blandt andet antal skridt, energiforbrug og afstand. Ud over dette er brugerfladen også bedømt, hvorfor dette også er relevant at tage med i overvejelserne. Med udgangspunkt i de følgende studier, er det valgt at fokusere på Fitbit Flex, da dette indeholder den nødvendige teknologi til tracking, samt at muligheden for reproducering af målinger er høj \citep{kaewkannate2016}. Oven i dette udkom Fitbit Flex $2$ i $2016$, og den nye version giver mulighed for tracking af svømning, hvilket er væsentligt for patiengruppen \citep{fitbitflex}.

Både \citep{evenson2015} og \citep{kaewkannate2016} har undersøgt præcisionen af forskellige aktivitetsarmbånd. I 'Systematic review of the validity and reliability of consumer-wearable activity trackers' er der taget udgangspunkt i allerede eksisterende studier, for derved at opnå evidens for validitet og pålidelighed ved anvendelse af eksempelvis forskellige Fitbit og Jawbone modeller. Det andet studie, 'A comparison of wearable fitness devices', har undersøgt Fitbit Flex, Withing Pulse, Misfit Shine og Jawbone Up$24$. I studiet er både brugertilfredshed, repeterbarhed og præcision undersøgt, hvor aktivitetsarmbåndene testes ved normal gang, gang på trapper og gang på løbebånd. Samtidig testes muligheden for at gentage forsøget med samme resultat også, for at undersøge repeterbarheden \citep{evenson2015, kaewkannate2016}.

I studierne er det fundet at Fitbit Flex's skridttæller har en høj præcision, som ifølge \citep{kaewkannate2016} ligger mellem $96,4~\%$ til $99,6~\%$, afhængigt af om patienten bevæger sig på trapper, løbebånd eller fladt underlag. Her er præcisionen højest ved gang på fladt underlag, mens Fitbit uret scorer lavest ved gang på trapper eller løbebånd. Men som følge af de undersøgte aktivitetsarmbånd alle har en præcision omkring $95-99~\%$ afhængigt af gangtypen, argumentere dette for at valget af aktivitetsarmbånd ikke skal baseres på præcision, da denne er nær den samme for de undersøgte modeller \citep{kaewkannate2016}.

Fitbit Flex's målinger i forhold til antal skridt, afstand og energiforbrug varierer ikke markant fra hinanden ved samtidig brug af flere Fitbit Flex armbånd, hvorfor der ikke vil være stor ændring på målte data ved eventuel udskiftning af armbånd. Her er repeterbarheden for armbånd båret på højre og venstre håndled $0,90$ for skridt og $0,95$ for kilokalorier \citep{evenson2015}. For Fitbit Flex er repeterbarheden i det andet studie fundet mellem $0,72$ og $0,81$ afhængigt af gangtypen, mens den laveste og højeste repeterbarhed er $0,55$ og $0.89$ for det samlede studie. Her er repeterbarheden fundet ved at se på den samlede afstand forsøgspersonen er gået og den målte afstand for aktivitetsarmbåndene. \citep{kaewkannate2016}. Dette er blandt andet relevant ved dataindsamling til studier vedrørende effekten af armbåndet, da de optagede data dermed kan sammenlignes med større validitet. Samtidig undgåes problemer ved kalibrering, hvis patienten skal have byttet aktivitetsarmbåndet, som følge af fejlfunktion.

Yderligere fordele ved Fitbit Flex inkluderer muligheden for at gemme data i op til $30$ dage, muligheden for at sammenligne med andres aktivitet, vandtæthed og kompatibilitet med fitness-apps på smartphones og computer \citep{kaewkannate2016, fitbitflex}. Især de sociale egenskaber ved Fitbit's armbånd, samt muligheden for at tracke aktiviteten med apps, kan give anledning til øget aktivitetsniveau hos patienterne \citep{karapanos2016, rooksby2014}. Fitbit Flex er dog ikke udstyret med GPS, men hvis funktionen er nødvendig for tracking af bestemte aktiviteter, har patienten mulighed for at kombinere GPS-data fra eksempelvis smartphones med Fitbit's data. Som nævnt tidligere, har Fitbit Flex 2 mulighed for tracking af svømning, men som følge af mangel på studier vedrørende repeterbarheden og præcisionen af den nye model, fokuseres på den gamle model \citep{fitbitflex}.